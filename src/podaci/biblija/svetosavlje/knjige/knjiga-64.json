[
    {
        "naslov": "Поздрав Гају. Радост због хришћанског живота и гостопримства. Диотреф и Димитрије.",
        "stihovi": [
            "Старјешина Гају љубљеноме, којега ја заиста љубим.",
            "Љубљени, молим се да у свему добро напредујеш, и здрав да будеш, као што ти добро напредује душа.",
            "Јер се обрадовах веома када дођоше браћа свједочећи о истини твојој, како ти у истини живиш.",
            "Од тога немам веће радости него да чујем како моја дјеца живе у истини.",
            "Љубљени, вјерно чиниш што год радиш за браћу и за намјернике,",
            "Који посвједочише твоју љубав пред Црквом; и добро ћеш учинити ако их испратиш достојно Бога.",
            "Јер Имена његова ради изиђоше, не примајући ништа од незнабожаца.",
            "Ми смо, дакле, дужни примати такве, да будемо сарадници Истини.",
            "Писах Цркви; али Диотреф, који жели да буде први међу њима, не прима нас.",
            "Зато, ако дођем, споменућу његова дјела која твори, ружећи нас злим ријечима; и није му то доста, него сам браће не прима, и забрањује онима који би хтјели да их примају, и изгони их из Цркве.",
            "Љубљени, не угледај се на зло, него на добро. Који добро чини од Бога је, а који зло чини није видио Бога.",
            "O Димитрију су посвједочили сви, и сама истина; а и ми свједочимо; и знате да је свједочанство наше истинито.",
            "Много имадох да пишем, али нећу мастилом и пером да ти пишем;",
            "Него се надам да ћу те ускоро видјети и усмено ћемо говорити.",
            "Мир ти! Поздрављају те пријатељи. Поздрави пријатеље по имену. Амин. "
        ]
    }
]