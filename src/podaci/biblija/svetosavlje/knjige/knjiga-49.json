[
  {
    "naslov": "Химна захвалности Богу Оцу за благодат у Христу и Духу. Молитва Апостолова. Христос – Глава Тијела Цркве.",
    "stihovi": [
      "Павле, апостол Исуса Христа по вољи Божијој, светима који су у Ефесу, и вјернима у Христу Исусу:",
      "Благодат вам и мир од Бога Оца нашега и Господа Исуса Христа.",
      "Благословен Бог и Отац Господа нашега Исуса Христа, који нас је благословио у Христу сваким благословом духовним на небесима,",
      "Као што нас и изабра у Њему прије постања свијета  да будемо свети и непорочни пред Њим, у љубави,",
      "Предодредивши нас себи на усиновљење кроз Исуса Христа, по благонаклоности воље своје,",
      "На похвалу славе благодати своје, којом нас облагодати у Љубљеноме,",
      "У коме имамо избављење крвљу његовом, опроштење гријехова  по богатству благодати његове,",
      "Коју је преумножио у нама у свакој мудрости и разборитости,",
      "Обзнанивши нам тајну воље своје, по благовољењу својему које унапријед одреди у Њему,",
      "3а остварење пуноће времена, да се све састави у Христу, оно што је на небу и што је на земљи, у Њему,",
      "У коме и постасмо насљедници унапријед одређени према намјери Онога који све чини по савјету воље своје,",
      "Да будемо на похвалу славе његове, ми који смо се унапријед надали у Христа,",
      "У којему и ви, чувши ријеч истине, Јеванђеље спасења вашега, и повјеровавши у Њега, бисте запечаћени обећаним Духом Светим,",
      "Који је залог насљедства нашега, за искупљење тековине, на похвалу славе његове.",
      "Зато и ја, чувши за вашу вјеру у Господа Исуса и љубав према свима светима,",
      "Не престајем благодарити за вас спомињући вас у својим молитвама:",
      "Да вам Бог Господа нашега Исуса Христа, Отац славе, даде Духа мудрости и откривења да га познате,",
      "И просвијетљене очи срца вашега да бисте знали у чему је нада позива његова, и какво је богатство славе насљеђа његова у светима,",
      "И каква је неизмјерна величина силе његове на нама који вјерујемо по дјејству силне моћи његове,",
      "Коју учини у Христу васкрсавши га из мртвих, и посади себи с десне стране на небесима,",
      "Изнад свакога началства, и власти, и силе, и господства, и изнад свакога имена што се може назвати, не само у овоме вијеку, него и у будућем;",
      "И све покори под ноге његове, и  Њега постави изнад свега за главу Цркви,",
      "Која је тијело његово, пуноћа Онога  који све испуњава у свему."
    ]
  },
  {
    "naslov": "Ранија отуђеност у гријесима и садашње спасење благодаћу у Христу. Помирење са Богом у Тијелу Христовом, у Дому Божијем.",
    "stihovi": [
      "И вас који бијасте мртви због пријеступа и гријехова својих,",
      "У којима некада ходисте по духу овога свијета, по кнезу који влада у ваздуху, по духу који сада дејствује у  синовима противљења,",
      "Међу којима и ми сви живјесмо некада по жељама тијела свога, чинећи вољу тијела и помисли, и бијасмо по природи дјеца гњева као и остали;",
      "А Бог, који је богат у милости, због велике љубави своје којом нас завоље,",
      "И нас, који бијасмо мртви због гријехова, оживи са Христом – благодаћу сте спасени, –",
      "И с Њим заједно васкрсе и заједно посади на небесима у Христу Исусу,",
      "Да покаже у вијековима који долазе превелико богатство благодати своје добротом према нама у Христу Исусу.",
      "Јер сте благодаћу спасени кроз вјеру; и то није од вас, дар је Божији;",
      "Не од дјела, да се не би ко хвалисао.",
      "Јер смо његова творевина, саздани у Христу Исусу за дјела добра, која Бог унапријед припреми да у њима ходимо.",
      "3ато памтите да ви, који сте некада по тијелу незнабошци били, називани необрезање од оних који су се звали тјелесно обрезање руком вршено,",
      "Да бијасте у оно вријеме без Христа, отуђени од заједнице Израиљеве и страни у завјетима обећања, наде немајући, и без Бога на свијету.",
      "А сад у Христу Исусу, ви који сте некад били далеко, постадосте близу крвљу Христовом.",
      "Јер Он је мир наш, који и једне и друге састави у једно и разруши преграду која је растављала, то јест непријатељство,",
      "Укинувши тијелом својим закон са његовим заповијестима и прописима, да оба сазда у самоме себи у једнога новога човјека, стварајући мир;",
      "И да помири са Богом и једне и друге у једном тијелу крстом, убивши непријатељство на њему.",
      "И Он дошавши благовијести мир вама који сте далеко и онима који су близу.",
      "Јер кроз Њега имамо и једни и други приступ ка Оцу у једном Духу.",
      "Тако, дакле, нисте више странци ни дошљаци, него сте суграђани светих и домаћи Божији,",
      "Назидани на темељу апостола и пророка, гдје је угаони камен сам Исус Христос,",
      "На коме сва грађевина, складно спојена, расте у храм свети у Господу;",
      "У кога се и ви заједно уграђујете у обиталиште Божије у Духу."
    ]
  },
  {
    "naslov": "Откривење тајне Христовог домостроја кроз Павла. Молитва Светој Тројици за савршенство свих светих.",
    "stihovi": [
      "Ради тога сам ја, Павле, сужањ Христа Исуса за вас незнабошце.",
      "Ако сте пак чули за устројство благодати Божије која је мени дана за вас,",
      "Да се мени по откривењу обзнани тајна, као што раније писах укратко,",
      "Одакле читајући можете схватити моје познавање тајне Христа,",
      "Која у другим нараштајима није била обзнањена синовима човјечијим, како се сада Духом откри његовим светим апостолима и пророцима:",
      "Да су незнабошци сунасљедници и сутјелесници и судионици обећања његова у Христу Исусу кроз Јеванђеље,",
      "Којему постадох слуга по дару благодати Божије, која ми је дана по дјејству силе његове.",
      "Мени, најмањему од свих светих, даде се ова благодат  да благовијестим међу незнабошцима неистраживо богатство Христово,",
      "И да расвијетлим свима у чему је устројство тајне од вјечности сакривене у Богу, који је саздао све кроз Исуса Христа,",
      "Да се кроз Цркву сада обзнани началствима и властима на небесима многострука мудрост Божија,",
      "По вјечној намјери коју изврши у Христу Исусу Господу нашему,",
      "У коме имамо слободу и приступ с поуздањем кроз вјеру у Њега.",
      "Зато вас молим да не малакшете због невоља мојих за вас, које су слава ваша.",
      "Ради тога преклањам кољена своја пред Оцем Господа нашега Исуса Христа,",
      "Од кога сваки род на небесима и на земљи има своје име,",
      "Да вам по богатству славе своје даде силу,  да ојачате Духом његовим у унутарњем човјеку,",
      "Да се Христос вјером усели у срца ваша,",
      "Да бисте, укорјењени и утемељени у љубави, могли разумјети са свима светима шта је ширина и дужина, и дубина и висина,",
      "И познати љубав Христову која превазилази разум, да бисте се испунили сваком пуноћом Божијом.",
      "А Ономе који може још и неупоредиво више учинити од онога што ми иштемо или мислимо, по сили која дјејствује у нама,",
      "Њему нека је слава у Цркви у Христу Исусу кроз све нараштаје у вијекове вијекова. Амин."
    ]
  },
  {
    "naslov": "Јединство Духа и вјере у Цркви. Служење у изграђивању Тијела Цркве. Живот новог човјека.",
    "stihovi": [
      "Молим вас, дакле, ја сужањ у Господу, да се владате достојно звања на које сте позвани,",
      "Са сваком смиреношћу и кротошћу, са дуготрпљењем, подносећи један другога у љубави,",
      "Старајући се да чувате јединство Духа свезом мира:",
      "Једно тијело, један Дух, као што сте и позвани у једну наду звања својега;",
      "Један Господ, једна вјера, једно крштење,",
      "Један Бог и Отац свију, који је над свима,  кроза све, и у свима нама.",
      "А свакоме се од нас даде благодат по мјери дара Христова.",
      "Зато вели: Узишавши на висину  заплијени плијен и даде дарове људима.",
      "А оно „узиђе“ шта је, осим да прво и сиђе у најдоња мјеста земље?",
      "Онај који сиђе то је исти који и узиђе више свију небеса да испуни све.",
      "И Он даде једне као апостоле, а друге као пророке, једне као  јеванђелисте, а друге као пастире и учитеље,",
      "За усавршавање светих у дјелу служења, за сазидање тијела Христова;",
      "Док не достигнемо сви у јединство вјере и познања Сина Божијега, у човјека савршена, у мјеру раста пуноће Христове;",
      "Да не будемо више мала дјеца, коју љуља и заноси сваки вјетар учења, обманом људском, и лукавством ради довођења у заблуду;",
      "Него да будемо истински у љубави да у свему узрастемо у Онога који је  глава – Христос.",
      "Од кога све тијело, састављано и повезивано помоћу свих зглавака, тако да један другог потпомаже по мјери сваког појединог члана, чини да тијело расте на изграђивање самога себе у љубави.",
      "Ово, дакле, говорим и свједочим у Господу да више не живите као што живе и остали незнабошци у празноумљу своме,",
      "Помрачених мисли, отуђени од живота Божијега због незнања које је у њима, због окамењености срца њиховога.",
      "Они отупјевши предадоше себе разузданости па чине сваку нечистоту с похлепом.",
      "А ви тако не упознасте Христа,",
      "Ако ли га чусте и у Њему научени бисте, као што и јесте истина у Исусу,",
      "Да ви одбаците ранији начин живота старога човјека, који пропада у жељама варљивим,",
      "А да се обнављате духом ума својега,",
      "И обуците се у новога човјека, сазданога по Богу у праведности и светости истине.",
      "Зато одбацивши лаж, говорите истину сваки са својим ближњим; јер смо удови један другоме.",
      "Гњевите се, али не гријешите; сунце да не зађе у гњеву вашему;",
      "Нити дајите мјеста ђаволу.",
      "Крадљивац нека више не краде, него боље нека се труди да ради својим рукама оно што је добро, да би имао давати ономе коме је потребно.",
      "Никаква рђава ријеч да не излази из уста ваших,  него само добра за изграђивање онога што је потребно, да донесе благодат онима који слушају.",
      "И не жалостите Светога Духа Божијега,  којим сте запечаћени за дан избављења.",
      "Свака горчина и гњев и љутина и вика и хула са сваком злобом, нека су далеко од вас.",
      "А будите међу собом благи, милостиви, праштајући један другоме, као што је и Бог у Христу опростио вама."
    ]
  },
  {
    "naslov": "Живот у хришћанским врлинама. Тајна брака – слика Христа и Цркве.",
    "stihovi": [
      "Угледајте се, дакле, на Бога као дјеца вољена.",
      "И живите у љубави као што је и Христос нас љубио и предао себе за нас као принос и жртву Богу на пријатни мирис.",
      "А блуд и свака нечистота и лакомство да се и не спомиње међу вама, као што и доликује светима;",
      "Ни срамотне ни луде ријечи или шале, што год је непристојно, него радије захваљивање.",
      "Јер знајте ово, да ниједан блудник, или нечист, или лакомац, који је идолопоклоник, нема насљеђа у Царству Христа и Бога.",
      "Нико да вас не заварава празним ријечима; јер због тога долази гњев Божији на синове противљења.",
      "Не будите, дакле, саучесници њихови.",
      "Јер некада бијасте тама, а сада сте свјетлост у Господу: владајте се као  дјеца свјетлости;",
      "Јер плод Духа је у свакој доброти и праведности и истини.",
      "Истражујте што је угодно Господу.",
      "И немојте узимати учешћа у бесплодним дјелима таме, него их још разоткривајте.",
      "Јер је срамно и говорити о ономе што они тајно чине.",
      "А све што се разоткрива, свјетлошћу се објелодањује; јер све што је објелодањено излази на свјетлост.",
      "Зато вели: Устани ти који спаваш  и васкрсни из мртвих, и обасјаће те Христос.",
      "Дакле, пазите добро како живите, не као немудри, него као мудри,",
      "Користећи вријеме, јер су дани зли.",
      "Због тога не будите неразумни, него схватите шта је воља Господња.",
      "И не опијајте се вином, у чему је разврат, него се испуњавајте Духом,",
      "Говорећи међу собом у псалмима и химнама и пјесмама духовним, пјевајући и појући Господу у срцу своме;",
      "Захваљујући свагда за све Богу и Оцу у име Господа нашега Исуса Христа,",
      "Покоравајући се један другоме у страху Божијем.",
      "Жене, покоравајте се својим мужевима као Господу.",
      "Јер муж је глава жени као што је и Христос глава Цркви, и Он је спаситељ тијела.",
      "Но као што се Црква покорава Христу, тако и жене у свему својим мужевима.",
      "Мужеви, волите своје жене као што и Христос заволе Цркву и себе предаде за њу,",
      "Да је освети, очистивши је крштењем у води ријечју,",
      "Да је стави преда се, славну Цркву, која нема мрље ни боре, или што томе слично, него да буде света и непорочна.",
      "Тако су дужни и мужеви да воле своје жене као своја тијела; јер који воли своју жену, самога себе воли.",
      "Јер нико никад не омрзну на своје тијело, него га храни и његује, као и Господ Цркву.",
      "Јер смо удови тијела његова, од меса његова, и од костију његових.",
      "Тога ради оставиће човјек оца својега и матер и прилијепиће се жени својој, и биће двоје једно тијело.",
      "Тајна је ово велика, а ја говорим о Христу и о Цркви.",
      "Тако и ви, сваки да воли онако своју жену као и себе самога; а жена да се боји својега мужа."
    ]
  },
  {
    "naslov": "Живот хришћана у дому. Облачење у свеоружје Божије. Молитвени поздрави.",
    "stihovi": [
      "Дјецо, слушајте своје родитеље у Господу, јер је ово праведно.",
      "Поштуј оца својега и матер; ово је прва заповијест с обећањем:",
      "Да ти добро буде, и да дуго поживиш на земљи.",
      "И ви оцеви, не раздражујте дјецу своју,  него их подижите у васпитању и науци Господњој.",
      "Робови, будите послушни својим господарима по тијелу, као Христу, са страхом и трепетом, у простоти срца својега,",
      "Не радећи само привидно као да угађате људима, него као слуге Христове, творећи вољу Божију од срца,",
      "Служећи драговољно као Господу, а не као људима,",
      "3најући да ће сваки ако што добро учини, то примити од Господа, био роб или слободњак.",
      "И ви, господари, чините то исто њима, без пријетње, знајући да је и њихов и ваш Господар на небесима,  а Он не гледа ко је ко.",
      "А даље, браћо моја, јачајте у Господу, и у сили моћи његове.",
      "Обуците се у свеоружје Божије, да бисте се могли одржати против лукавства ђаволскога.",
      "Јер не ратујемо против крви и тијела, него против поглаварства, и власти, и господара таме овога свијета, против духова злобе у поднебесју.",
      "3ато узмите свеоружје Божије, да бисте се могли одупријети  у зли дан, и одољевши свему, одржати се.",
      "Стојте, дакле, опасавши бедра своја истином  и обукавши се у оклоп правде,",
      "И обувши ноге у приправност за Јеванђеље мира;",
      "А изнад свега узмите штит вјере, о који ћете моћи погасити све огњене стријеле нечастивога;",
      "И кацигу спасења узмите, и мач Духа, који је ријеч Божија.",
      "И сваком молитвом и прозбом молите се у Духу у свако доба, и уз то, бдите са сваком истрајношћу и мољењем за све свете,",
      "И за мене, да ми се даде ријеч кад отворим уста своја, да смјело обзнаним тајну Јеванђеља,",
      "3а које служим у оковима, да о њему говорим смјело, као што сам дужан говорити.",
      "А да бисте и ви знали како сам ја и шта радим, све ће вам казати Тихик, љубљени брат и вјерни служитељ у Господу,",
      "Којега управо за то и послах к вама, да знате како смо и да утјеши срца ваша.",
      "Мир браћи и љубав са вјером од Бога Оца и Господа Исуса Христа!",
      "Благодат са свима који постојано љубе Господа нашега Исуса Христа. Амин. "
    ]
  }
]
