[
    {
        "naslov": "Господ позива Јону. Јона кажњен због непослушности.",
        "stihovi": [
            "Дође ријеч Господња Јони, сину Аматијеву, говорећи:",
            "Устани, иди у Ниневију град велики, и проповиједај против њега, јер изађе злоћа њихова преда ме.",
            "А Јона уста да бјежи у Тарсис од Господа, и сишав у Јопу, нађе лађу која иђаше у Тарсис, и платив возарину, уђе у њу да отиде с њима у Тарсис од Господа.",
            "Али Господ подиже велик вјетар на мору, и поста велика бура на мору да мишљаху да ће се разбити лађа.",
            "И лађари уплашивши се призиваху сваки својега бога, и бацаху што бјеше у лађи у море да би била лакша; а Јона бјеше сишао на дно лађи, и легав спаваше тврдо.",
            "А управитељ од лађе приступи к њему и рече му: Шта ти спаваш! Устани, призивај Бога својега не би ли нас се опоменуо Бог да не погинемо.",
            "Потом рекоше један другоме: Ходите да бацимо ждријеб да видимо са кога дође на нас ово зло. И бацише ждријеб, и паде ждријеб на Јону.",
            "Тада му рекоше: Кажи нам зашто дође ово зло на нас; које си радње? И одакле идеш? Из које си земље? И од кога си народа?",
            "А он им рече: Јеврејин сам, и бојим се Господа Бога небескога, који је створио море и суху земљу.",
            "Тада се врло уплашише људи, и рекоше му: Што си учинио? Јер дознаше људи да бјежи од Господа, јер им он каза.",
            "И рекоше му: Што ћемо чинити с тобом да би нам море утолило? Јер бура на мору биваше све већа.",
            "А он им рече: Узмите ме и баците ме у море, и море ће вам утолити, јер видим да је с мене дошла на вас ова велика бура.",
            "А људи стадоше веслати да би дошли ка крају; али не могаху, јер им бура на мору биваше све већа.",
            "Тада призваше Господа и рекоше: Молимо ти се, Господе, да не погинемо због душе овога човјека, и немој метнути на нас крви праве, јер ти, Господе, чиниш како хоћеш.",
            "Потом узеше Јону и бацише га у море, и преста бура на мору.",
            "Тада се побојаше они људи Господа врло, и принесоше жртву Господу и учинише завјете."
        ]
    },
    {
        "naslov": "Јонина молитва и избављење.",
        "stihovi": [
            "Господ заповједи, те велика риба прогута Јону; и Јона би у трбуху рибљем три дана и три ноћи.",
            "И замоли се Јона Господу Богу својему из трбуха рибљега,",
            "И рече: Завапих у невољи својој ка Господу, и услиши ме; из утробе гробне повиках, и ти чу глас мој.",
            "Јер си ме бацио у дубине, у срце мору, и вода ме оптече; све поплаве твоје и вали твоји прелазише преко мене.",
            "И рекох: Одбачен сам испред очију твојих; али ћу још гледати свету цркву твоју.",
            "Оптекоше ме воде до душе, бездана ме опколи, сита омота ми се око главе.",
            "Сидох до крајева горских, пријеворнице земаљске нада мном су довијека; али ти извади живот мој из јаме, Господе Боже мој.",
            "Кад нестајаше душе моје у мени, поменух Господа, и молитва моја дође к теби, у свету цркву твоју.",
            "Који држе лажне таштине, остављају своју милост.",
            "А ја ћу ти гласом захвалнијем принијети жртву, испунити што сам завјетовао; спасење је у Господа.",
            "И Господ заповједи риби, те избљува Јону на земљу."
        ]
    },
    {
        "naslov": "Проповијед у Ниневији о пропасти града.",
        "stihovi": [
            "И дође ријеч Господња Јони други пут говорећи:",
            "Устани и иди у Ниневију, град велики, и проповиједај му оно што ти ја кажем.",
            "И устав Јона отиде у Ниневију, по ријечи Господњој; а Ниневија бјеше град врло велик, три дана хода.",
            "И Јона поче ићи по граду један дан хода, и проповиједа и рече: Још четрдесет дана, па ће Ниневија пропасти.",
            "И Ниневљани повјероваше Богу, и огласише пост, и обукоше се у костријет од највећега до најмањега.",
            "Јер кад дође та ријеч до цара Ниневијскога, он уста са својега пријестола, и скиде са себе своје одијело, и обуче се у костријет и сједе у пепео.",
            "И прогласи се и каза се по Ниневији по заповијести царевој и кнезова његовијех говорећи: Људи и стока, говеда и овце да не окусе ништа, ни да пасу ни да пију воде.",
            "Него и људи и стока да се покрију костријећу, и да призивају Бога јако, и да се врати сваки са свога злога пута и од неправде која му је у руку.",
            "Ко зна, еда се поврати и раскаје Бог и поврати се од љутога гњева својега, те не изгинемо.",
            "И Бог видје дјела њихова гдје се вратише са злога пута својега; и раскаја се Бог ода зла које рече да им учини, и не учини."
        ]
    },
    {
        "naslov": "Срдит што Бог није упропастио Ниневију, Јона се уразумљује.",
        "stihovi": [
            "А Јони би врло недраго, и расрди се.",
            "И помоли се Господу и рече: Господе! Не рекох ли то кад још бијах у својој земљи? Зато шћах прије побјећи у Тарсис; јер знах да си ти Бог милостив и жалостив, спор на гњев и обилан милосрђем, и кајеш се ода зла.",
            "Сада, Господе, узми душу моју од мене, јер ми је боље умријети него живјети.",
            "А Господ рече: Је ли добро што се срдиш?",
            "И Јона изиде из града, и сједе с истока граду, и начини ондје колибу, и сјеђаше под њом у хладу да види што ће бити од града.",
            "А Господ Бог заповједи, те узрасте тиква над Јоном да му буде сјен над главом да му поможе у муци његовој; и Јона се обрадова тикви веома.",
            "Потом заповједи Бог, те дође црв у зору сјутрадан и подгризе тикву, те усахну.",
            "И кад ограну сунце, посла Бог сух источни вјетар; и сунце стаде жећи Јону по глави тако да обамираше и пожеље да умре говорећи: Боље ми је умријети него живјети.",
            "А Бог рече Јони: Је ли добро што се срдиш тикве ради? А он рече: Добро је што се срдим до смрти.",
            "А Господ му рече: Теби је жао тикве око које се нијеси трудио и које нијеси одгајио, него једну ноћ узрасте а другу ноћ пропаде.",
            "А мени да не буде жао Ниневије, великога града, у ком има више од сто и двадесет тисућа људи који још не знају шта је десно шта ли лијево, и много стоке? "
        ]
    }
]